Gallia est omnis divisa in <b>partis tris</b>, quarum unam incolunt Belgae, aliam Aquitani, tertiam qui ipsorum lingua Celtae, nostra Galli appellantur.<super>1</super>

<i>Hi omnes lingua, <b>institutis</b>, legibus, inter se differunt. <s>Gallos ab Aquitanis</s> Garumna flumen, a Belgis Matrona et Sequana dividit.</i><super>2</super>

Horum omnium fortissimi sunt Belgae, <u>propterea quod a cultu atque humanitate provinciae longissime absunt, minimeque ad eos mercatores saepe <b>commeant atque ea quae ad effeminandos</b> animos pertinent important, proximique sunt Germanis qui trans Rhenum incolunt</u>, quibuscum continenter bellum gerunt.<super>3</super>